---
authors: [corno]
tags: [conference, event]
description: On May 31, 2023, Fulvio will participate in the lecture-show organized yearly by the project "Just the Woman I Am", that will delve into the topic of freedom for women, explored from different points of view, both artistic and scientific.
image: ./donne-libere-scelta-orizz-500.jpg
image_alt: JTWIA-2023 poster
---

import JTWIA from './donne-libere-scelta-orizz-500.jpg';

# Lezione-Spettacolo «Donne Libere di Vivere»

“Just the Woman I’m”, un’iniziativa che coinvolge decine di migliaia di persone. 



Il suo obiettivo? Appuntare l’attenzione di tutti  e di tutte sulla salute della donna, in ambito di prevenzione oncologica, ma non solo. 

La promuove il CUS Torino, assieme all’Università di Torino e al Politecnico di Torino. La donna al centro, dunque, ed è per questo che si parte ogni anno con una corsa/camminata in occasione della Festa della Donna; ma poi il percorso continua, con nuove tappe, con nuove occasioni di riflessione sul benessere al femminile. Ed eccoci dunque a maggio per il secondo appuntamento: la *lezione spettacolo*, un evento giunto oramai alla sua quarta edizione. *Lezione*, per ricordare il ruolo fondamentale della conoscenza. *Spettacolo*, per sottolineare che quella stessa conoscenza può coinvolgerci con leggerezza, persino con divertimento. 

<p className="text--center"><img src={JTWIA} alt="Just the Woman I Am"></img></p>


<!-- truncate -->


Il titolo della lezione spettacolo 2023 è: “**Donne libere di vivere**”. Donne “libere”, sì, perché senza libertà non c’è benessere. Perché, nel mondo, miliardi di donne sono ancora in una condizione di spaventosa privazione dei diritti. Perché emarginando le donne, l’umanità si priva di risorse inimmaginabili. E allora, sul palco dell’Aula Magna del Politecnico, sei brevi interventi di docenti dei due atenei torinesi daranno corpo e consistenza all’idea di libertà, declinandola, non solo in ossequio alle regole grammaticali, al femminile. Donne libere di vivere in contesti politici ostili, donne libere di vivere e di affermarsi professionalmente, donne libere di affrontare e vincere la malattia, donne libere di muoversi senza lo spettro della violenza. A collegare tra loro queste micro-lezioni sarà la narrazione del giovane attore Riccardo Niceforo e il jazz di Silvia Carbotti con i Frubers in the Sky.

I testi e la regia sono di Alessandro Perissinotto.

---

- 31 maggio 2023, ore ore 18:00, Politecnico di Torino, Aula Magna “Giovanni Agnelli”, corso Duca degli Abruzzi 24
- Ingresso gratuito, prenotazione obbligatoria all’indirizzo: https://bit.ly/donne-libere-vivere
- [Poster dell'iniziativa](./donne-libere-vivere-poster.pdf) (PDF)